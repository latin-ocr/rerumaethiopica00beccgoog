INTRODUCTIO xvlt

quantum ipsi curae fuerit missio aethiopica per totos illos
viginti et amplius annos quos Goae posuit, quotque labores
exantlaverit ut remedium aliquod perditis prope missionis re· .
bus, sive Roma sive ex Lusitania sive ex ipsis lndiis‚ afferret,
ad librum lV ipsius Historiae lectorem remitto Hic tantum
aliquot eventus exponam, qui, dum Patriarcha Goae commora-
retur, locum habuere, quique vel ab historicis silentio premun-
tur, vel ex novis a me repertis documentisclarius elucescunt.

13. Et primo quidem de institutione novae missionis ae-
thiopicae a S. Congregatione de Propaganda Fide Minoribus
Fratribus Reformatis attributae, quae locum habuit post lesui·
tarum expulsionem eo ipso tempore quo Patriarcha captivus
Suacheni detinebatur. De expeditione enim fratrum Capuc·

cinorum ducibus fratribus Agathangelo et Cassiano, hoc ul·
timo tempore inter beatos martyres adnumeratis (1), quae
expeditionem Fratrum Minorum praecessit, non est hic dis·

serendi locus quia, etsi animarum studio illorum virorum,
admiratione quidem digno sed non valde consulto ortum ha-
buerit, tamen, missionariis omnibus emedio in ipso ingressu
sublatis, nullum posthac sortita est effectum. Occasionem au-
tem novae missioni Minorum Reformatorum instituendae prae·
buit adventus Romam famosi illius nebulonis aethiopis, Zaga
Christos appellati, qui se iactans filium lacobi imperatoris et
legitimum aethiopici regni heredem, suis artibus non modo
Fratres Minores, cum adhuc in Aegypto ac dein Hierosolymis
degeret, decepit, sed falsis confictis documentis non tantum
Congregationem Romanam, sed etiam aliquot alios Europae
principes potentesque respublicas in suas partes adduxit. Omis-
sis huius hominis gestis, quae ad Aethiopiae missionem non
pertinent quaeque in Historia Ludolphii, praeter alios, legere

(1) Praecipuum in disceptatione martyrii horum patrum coram SS. Ri-
tuum Congregatione argumentum fuit testimonium Patriarchae Mendez, qui
litteris datis ad S. Cong. de Prop. Fide, die 10 octobris 1648 mortem pro
fide catholica ab illis obitam testatus est. APF, Scrfrt. rryeritc ne' congressi,
1630-1698, ff. 234-241.

111

 

