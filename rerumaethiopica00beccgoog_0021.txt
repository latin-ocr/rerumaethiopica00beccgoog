 

XII INTRODUCT 10

numerum missionariorum Societatis, praeter Patriarcham eius-
que socios, ad duodecim, ut idem proposuerat, augerent.
Noluit tamen ut pecunia bullae Cruciatae pro his expensis
suppeditaretur( ).

6. Quam scite et prudenter a Patriarcha factum fuerit ut
bibliothecam patris Suarez secum adduceret in Aethiopiam,
ex eo constat quod hi libri potissima fuerunt instrumenta ad
schismaticos confutandos et ad cognitionem Scripturae Sacrae,
aethiopice versis praecipuis tunc temporis commentariorum
libris, insinuandam. Attamen hoc etiam postmodum patribus

Societatis et Patriarchae a quopiam vitio fuit versum (2),

quasi bibliotheca librorum theologicorum ad pompam Patriar·
chae et Societatis pertinuisset. Utinam aliquot saltem huius
generis libri ad missionarios‚ qui lesuitis suffecti fuerunt,
Roma missi fuissent, quibus, praeter pecuniam ad itinera et
sustentationem, nihil aliud fuit suppeditatum quam plura
exemplaria concilii Chalcedonensis, illius scilicet concilii,
cuius auctoritatem Aethiopes semper detrectarunt!

7. His rebus instructus Patriarcha anno 1623 die 25 martii
Ulyssipone solvit et laboriosa admodum navigatione Goam
appulit 28 maii anni insequentis 1624: unde mense novem·
bri Dium se contulit ut opportunitatem navigandi Aethiopiam
versus opperiretur, quam tamen nonnisi mense aprili anni 1625
nactus est. De quo itinere deque eius praeclare gestis in suis
hisce Expeditiones Aethiopicae libris copiose disserit ipse Patri·
archa; ad quos lectorem remitto, ne eadem in eodem volumine
iterentur. Hic ea tantum indicabo quae ad leges et statuta

(1) Cf. <Carta do Rey escrita em Madrid a 7 de marco 1626 pera os
Govemadores de Portugal ». Am, Collcc. de S. Vr'cente, liv. XIX, f. 129.

(2) Cl. epistolam patris fr. Antonii a Virgoletta O. MM. RR. ex Girge
datam ad S. Cong. de Propag. Fide, 6 aprilis 1639 (APF‚ I Aegypt. Aah,
vol. 211, 11. Str-92⁷ J, 111 qua loquens de lesuitarum divitiis ait: 1 (161 de' quali
padri [gesuiti] li ladri vedendo quei vasi pretiosi, l’ammazzorono all’altare
per rnbar 11 calt'ci 1, et de Patriarcha subdit: ‹ solo la libraria del Patriarca
importare, secondo ha riferito il padre Diodor0, pit> di ventrinillc scude'! ».

 

 

