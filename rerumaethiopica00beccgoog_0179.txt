108 EXPEDITIONIS AETHIOPICAE ETC.

portuna consulere et consulta gladio terminare. Ad accedentis lm·
peratoris famam Nubiani, suis se credentes equis, avolarunt; et is
intra quindecim ab excessu dies, ad imperii fines est regressus; et
Iulii consiliorum particeps redditus nihil habuit priusquam ut ali-
quas equitum alas in Goiamam fratri suppetias submitteret Iulio
tamen, ad transmittenda Nili vada ultra paludem ad Orientem acce·
denti, obvius factus Abuna Simon suggessit, commodius ipsi futu·
rum, si Imperatorem in reditu fatiscentem fessosque ipsius milites
aggrederetur, quam si Martis aleam cum Ras iuvene integro, et
recenti supremi honoris auctario ferociente, experiretur3 ipsum
vero ingentem apud omnes mortales laudem, et summa ante Deum
promeriturum praemia, si tanto ipsius adversario Aethiopiam exone-
rasset; ipsiusque cohortes ob praestitam in sacro hoc bello operam,
in coelum absque diverticulo transmittendas.
imperatori· et 7. Paruit Abunae dictis, tamquam divinis mandatis, Iullus et
Μή annominemus. retro conversus, Gorgorram ad Imperatorem perrexit; qui praeme
nito Ras Sela Christds, ut adse quam maximis itineribus conten·
deret, ei se medio inter Gorgorram et Nili fluenta, et medio itidem
inter Ganetam et Dancazium spatio, obvium tertio nonas maias
obiecit. Iulium ad maiorem festinationem, speratus in diem sequen·
tem Ras Sela Christds et alterius ducis adventus instigabat. Impe-
ratoria castra in valle Cafld metatus fuerat, cui a tergo exitum rupes
inviae auferebant; a fronte expedita planities Iulii equites (quibus
longe antei*bat) ad liberos discursus invitabat. Loci iniquitatem di· t. 54· ¹
spiciens Imperator, citra ullius consultationem, iussit tentoria in
vicinum collem dimoveri, quem undique saxa praegrandia, equorum
ungulis adversa circumvallabant et ab hoste ferrei sclopi iactus di-
rimebat. Dies ut illuxit, ordines hinc inde ad proelium apparabantur, ¹
et ad Iulium se armis adornantem, uxor Melacotavi, Imperatoris
filia, oculos lacrymis suffusa accessit, orans meliorem mentem ut
indueret et cum patre amicitiam, positis simultatibus, iniret, spon-
dens omnia se in ipsius commoda perfecturam. Ille superbe reiectam
in tentorium dimisit. Ipsa vero: Pauxillum cibi amanter a me pa·
rati in os ingere, ut tibi. sit in tantum laborem fulcimento. Maiori
ille amaritudine et arrogantia: Nihil, inquit, in os indam, nec quid-
quam meum palatum demulcebit, nisi prius humeris avulsum patris

tui caput in mensam inducam, tunc mihi iucundum et adipale red·
detur prandium.

 

