16 exesuraroyrs asseruercns Ere.

quam vocationis tempore antiquissimus, excoluit? Iisdem damnis et
aerumnis involvuntur. Quid de Armenia, quam Bartolomaeus suae
pellis exuviis nobilitavit? Schismatis et haeresum tumultibus laniatur.

Quid de Aegypto et Nubia, Aethiopiae contermina, quas divus Mat·
theus sui evangelii lumine illustravit? Rudera tantum et cadavera
ingentium ecclesiarum a ducentis annIs eversarum, et christianorum
nominum umbrae in hominibus apparent. Ut ad propinquiora venia-
mus, ut magna pars Germaniae, Galliae, Belgii et tota Dania et Svecia
ab antiqua et apostolica fide deficerent, satis fuere tartarea illa
Lutherii et Calvini classica vitae libertatem permittentia. Ut Anglia
infinitarum et sibi contrariarum haeresum flammis conflagraret, scin·
tilla libidinis Henrici VIII efficit. Florentem in Iaponia christianam
fidem levis suspicionis aura oppressit, fore ut sub ipsius palleo Hi-
spanorum arma sugrederentur. Quae ergo alias orbis regiones divisa
labefactarunt ea conglobatim in Aethiopiam *agmine facto irruerunt. i· 13³·
Nullibi in ea intermissae, domesticorum bellorum, obtentu fidei, oc-
cidiones, externorum timores veris maiores, avaritia, invidia, carnis
licentia, confinium Turcarum et Arabum exemplis nutrita, praeceps
malae consuetudinis in polygamiam et clrcumcisionem, ex inveterata
Aegypti contagione, flumen, vix ulli adverso pectore tranandum, quin
cymbae rectori vitio tribui possit, si nunc illam medio alvio fortiter
impellat, nunc caute oram legat, ipsa tamen fluctuum importunitate
ad latentes syrtes allidatur, ut neque medico vel chirurgo, si, cum
ipsi medicamenta scite applicent, aegrotus sua intemperantia efferatur.
Scimus enim coelestes medicos dixisse: Curam‘mus Babz'lonem el non
est sanata (1). Curetz'o nobis commissa est, inquit divus Bernardus, non
sanatt'o (2); quia <non est in medico semper relevetur ut aeger»,
cum Hippocratis et ‹Galeni docta plus valet arte malum».

Nec tanta fuit labes fidei aethiopicae, ut non iu ea multi, tam
ex clarissimis quam ex popularibus, post nostram depulsionem con-
stantissime perseveraverint. In Dambaea multoplures nunc esse ca·
tholicos quam prius scribit praesbiter Bernardus Nogueira, noster
quondam auditor, et nunc dignissimus vicarius generalis (3), nec sibi
otium¹ esse ad cibum sumendum prae eorum multitudine, qui ad ex·
omologesim faciendam ad ipsius aures convolarent, et veterIs Impe-
ratoris familiares caeteris esse exemplo et incitamento. Additque
idem de Goiama circumferri, amplius nunc ibi catholicos quam Rax

(Ι) Ierem. 51, n. 9. - (2) Lib. dc considerat. - (3) Lib. 4, cap. 1, n. 5.

 

