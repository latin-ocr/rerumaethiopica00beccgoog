CAPUT IV.

patriarchae domicilium constituitur
et p. Antonius Ferdinandius eidem vicarius generalis
addicitur.

1. Post publica istaec pietatis documenta totum se ad Patriar· mituli turitun-
cham quieti tradendum et commoda sede collocandum convertit fflmzatriarchae
Imperator, speculatoribus ad explorandum praemissis. Et antelatum
fuit latifundium, cui nomen Enfrazio‚ in ultimis Dambaeae versus
orientem finibus, ubi haec cum regno Bagamedrlno conseritur: sa-
lubritate praestans, frumento abundans, quinque monachorum cae-
nobiis illustre et celebre, frequenti per singulas hebdomadas nun·
dinatu, Dancazio ad aquilonem relicto, quindecim; Ganeta Iesu ad
zephyrum octodecim Gorgorra ad occidentem viginti septem mil·
liaribus divulsum: in sena *latitudinis ab aquilone ad austrum et
in novena longitudinis ab oriente in occidentem diffusum. Illud
ab oriente et aquilone praealti montes cingunt3 in Dambaeam an·
gustus in illius mare et Goiamam‚ longe post illud sepositam, la·
tissimus patet prospectus. In eo mari Mechareca insula attollitur
ad confugium, bellorum tempore utilis, et clara monachorum sub
Teclae Haimimot disciplina se exercentium caenobio.

2. Frumentum Patriarchae convictoribus et externis assectato-
ribus (quorum pars maxima lusitani hinc inde collecti) sua quique

agrorum portione distributa, affatim latifundium illud suggerebat.

 

