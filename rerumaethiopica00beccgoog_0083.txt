12 EXPEDITIONIS AETHIOPICAE ETC.

necessitas nos urget ut illas toti mundo dispiciendas proponamus, ne.
inaudita causa, iudicemur. Praecipue, cum audierimus ab aliquibus,
quorum pectori innatum est nigrae loliginis atramentum, temere in
Europa disseminatum, nihil in Aethiopia amissum, quia a Societatis
operariis nihil antea in ea gestum, vel Ecclesiae romanae partum,
et Patriarcham et patres ab ea, non persecutione compulsos, sed
clementioris coeli et opulentioris soli dulcedine allectos, exiisse, et
si qua ibi persecutio saeviit, non in romanae fidei, sed in Iesuitarum
odium exarsisse. Quod me impulit ad meam hanc Expeditionem
exarandam et mundo divulgandam, ut quae privatim gesta sunt, pu-
blice innotescant, et quanta fuerit illius ecclesiae ruina, ex veritatis
trutina, uon ex obtrectantium maledicentia pernoscatur.

Minus quidem suspecta videri posset haec ratio seu narratio,

si alium scriptorem sortiretur, non illum, in quem multarum rerum

perperam gestarum culpa conferri potest. Sumus enim plerumque
in rebus propriis suffeni, et nobis in ipsis erroribus abblandimur.
Sed nulla certior historia quam illius quem ea quae narrantur, sive
prospera sive adversa, ubique praesentem *repererunt; nec minus tur,
creditur Iulio Caesari in iis quae ipse de se in suis Commentariis
scribit, quam iis quae Titus Livius et Plutarchus de ipso in suis
monumentis promulgarunt. Nec magni Athanasii veritas labascit, imo
commendatur ex iis quae ipse de se memorat in suis Apologiis, et
in Epistola ad solitariam vitam agentes, nec fides illi inferior adhi-
betur, quam historiae ecclesiasticae contextoribuS, qui plura ex illis
sunt mutuati. Nec Gregorii Nazianzeni fides elevatur, quod ipse totam
vitam suam exhametro carmine, et in oratione de laudibus contu-
bernalis sui Basilii descripserit. Recens quoque habemus exemplum
illustrissimi et reverendissimi Alexii Menesii archiepiscopi Goani et
indiae primatie, qui lustrationem suam Malabaricam lusitanice vul·
gavit, cum Sancti Thomae christianos a Nestorianorum faece repur-
gatos, romanae Ecclesiae copulavit. Nemo enim melius res novit,
quam illi, quos continuae laborum stillae, vel frequens fluctuum
incursatio extrivit. Ne tamen in rebus gravissimis nostro tantum
dicto stetur, pontificias et duorum Imperatorum epistolas huic Expe-
ditioni atteximus, ut, si quis in nostra fide haesitaverit, illarum
lectione, auctoritate solidetur.

Et ut a priori calumnia diluenda incipiamus, nullo in agro exco-
lendo et runcando attentiores et cunctatiores fuere Societatis ope·
rarii quam in aethiopico, quem ut vere romani concilio suo et pa-

 

